Послідовністю в Python називається ітерабельний об'єкт, який підтримує
ефективний доступ до елементів з використанням цілочисельних індексів через
спеціальний метод __getitem__() та підтримує метод __len__(), який повертає
довжину послідовності. До основних вбудованих типів послідовностей належать
list, tuple, range, str і bytes.

Послідовності також опціонально можуть реалізовувати методи count(), index(),
__contains__() і __reversed__() та інші.

Списки - це змінювані послідовності, зазвичай використовувані для зберігання
однотипних даних (хоча Python не забороняє зберігати в них дані різних типів).
Представлені класом list.

Кортежі - це незмінні послідовності, які зазвичай використовують, щоб зберігати
різнотипні дані. Представлені класом tuple.

Діапазони - незмінні послідовності чисел, які задаються початком, кінцем і
кроком. Представлені класом range(у Python 2 - xrange; range у Python 2 - це
функція, яка повертає список). Початок за замовчуванням дорівнює нулю, крок -
одиниці. Якщо задати нульовий крок, буде викинуто виняток ValueError.

Рядки - незмінні послідовності кодів символів (у Python 3 - у кодуванні Unicode,
у Python 2 - в ASCII). Представлені класом str. У Python 2 також є клас unicode,
який представляє Unicode-рядки подібно до str у Python 3.